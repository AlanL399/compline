<i class='red'>Psalm 4</i>
<div class="verses"><p><span class="verse-number">1.&nbsp;</span>Cum invocárem exaudívit me Deus justítiæ meæ:&nbsp;<span class='red'>*</span> in tribulatióne dilatásti mihi.<br></p><p><span class="verse-number">2.&nbsp;</span>Miserére mei,&nbsp;<span class='red'>*</span> et exáudi oratiónem meam.<br></p><p><span class="verse-number">3.&nbsp;</span>Fílii hóminum, úsquequo gravi corde?&nbsp;<span class='red'>*</span> ut quid dilígitis vanitátem et quǽritis mendácium?<br></p><p><span class="verse-number">4.&nbsp;</span>Et scitóte quóniam mirificávit Dóminus sanctum suum:&nbsp;<span class='red'>*</span> Dóminus exáudiet me cum clamávero ad eum.<br></p><p><span class="verse-number">5.&nbsp;</span>Irascímini, et nolíte peccáre:&nbsp;<span class='red'>†</span> quæ dícitis in córdibus vestris,&nbsp;<span class='red'>*</span> in cubílibus vestris compungímini.<br></p><p><span class="verse-number">6.&nbsp;</span>Sacrificáte sacrifícium justítiæ,&nbsp;<span class='red'>†</span> et speráte in Dómino.&nbsp;<span class='red'>*</span> Multi dicunt: quis osténdit nobis bona?<br></p><p><span class="verse-number">7.&nbsp;</span>Signátum est super nos lumen vultus tui, Dómine:&nbsp;<span class='red'>*</span> dedísti lætítiam in corde meo.<br></p><p><span class="verse-number">8.&nbsp;</span>A fructu fruménti, vini et ólei sui&nbsp;<span class='red'>*</span> multiplicáti sunt.<br></p><p><span class="verse-number">9.&nbsp;</span>In pace in idípsum&nbsp;<span class='red'>*</span> dórmiam et requiéscam&nbsp;;<br></p><p><span class="verse-number">10.&nbsp;</span>Quóniam tu, Dómine, singuláriter in spe&nbsp;<span class='red'>*</span> constituísti me.<br></p></div>
<i class='red'>Psalm 90</i>
<div class="verses"><p><span class="verse-number">1.&nbsp;</span>Qui hábitat in adjutório Altíssimi,&nbsp;<span class='red'>*</span> in protectióne Dei cæli commorábitur.<br></p><p><span class="verse-number">2.&nbsp;</span>Dicet Dómino: Suscéptor meus es tu, et refúgium meum:&nbsp;<span class='red'>*</span> Deus meus sperábo in eum.<br></p><p><span class="verse-number">3.&nbsp;</span>Quóniam ipse liberávit me de láqueo venántium,&nbsp;<span class='red'>*</span> et a verbo áspero.<br></p><p><span class="verse-number">4.&nbsp;</span>Scápulis suis obumbrábit tibi:&nbsp;<span class='red'>*</span> et sub pennis ejus sperábis.<br></p><p><span class="verse-number">5.&nbsp;</span>Scuto circúmdabit te véritas ejus:&nbsp;<span class='red'>*</span> non timébis a timóre noctúrno.<br></p><p><span class="verse-number">6.&nbsp;</span>A sagítta volánte in die,&nbsp;<span class='red'>†</span> a negótio perambulánte in ténebris:&nbsp;<span class='red'>*</span> ab incúrsu et dæmónio meridiáno.<br></p><p><span class="verse-number">7.&nbsp;</span>Cadent a látere tuo mille,&nbsp;<span class='red'>†</span> et decem míllia a dextris tuis:&nbsp;<span class='red'>*</span> ad te autem non appropinquábit.<br></p><p><span class="verse-number">8.&nbsp;</span>Verúmtamen óculis tuis considerábis:&nbsp;<span class='red'>*</span> et retributiónem peccatórum vidébis.<br></p><p><span class="verse-number">9.&nbsp;</span>Quóniam tu es, Dómine, spes mea:&nbsp;<span class='red'>*</span> Altíssimum posuísti refúgium tuum.<br></p><p><span class="verse-number">10.&nbsp;</span>Non accédet ad te malum:&nbsp;<span class='red'>*</span> et flagéllum non appropinquábit tabernáculo tuo.<br></p><p><span class="verse-number">11.&nbsp;</span>Quóniam Angelis suis mandávit de te:&nbsp;<span class='red'>*</span> ut custódiant te in ómnibus viis tuis.<br></p><p><span class="verse-number">12.&nbsp;</span>In mánibus portábunt te:&nbsp;<span class='red'>*</span> ne forte offéndas ad lápidem pedem tuum.<br></p><p><span class="verse-number">13.&nbsp;</span>Super áspidem et basilíscum ambulábis:&nbsp;<span class='red'>*</span> et conculcábis leónem et dracónem.<br></p><p><span class="verse-number">14.&nbsp;</span>Quóniam in me sperávit, liberábo eum:&nbsp;<span class='red'>*</span> prótegam eum quóniam cognóvit nomen meum.<br></p><p><span class="verse-number">15.&nbsp;</span>Clamábit ad me, et ego exáudiam eum:&nbsp;<span class='red'>†</span> cum ipso sum in tribulatióne:&nbsp;<span class='red'>*</span> erípiam eum et glorificábo eum.<br></p><p><span class="verse-number">16.&nbsp;</span>Longitúdine diérum replébo eum:&nbsp;<span class='red'>*</span> et osténdam illi salutáre meum.<br></p></div>
<i class='red'>Psalm 133</i>
<div class="verses"><p><span class="verse-number">1.&nbsp;</span>Ecce nunc benedícite Dóminum,&nbsp;<span class='red'>*</span> omnes servi Dómini:<br></p><p><span class="verse-number">2.&nbsp;</span>Qui statis in domo Dómini,&nbsp;<span class='red'>*</span> in átriis domus Dei nostri.<br></p><p><span class="verse-number">3.&nbsp;</span>In nóctibus extóllite manus vestras in sancta,&nbsp;<span class='red'>*</span> et benedícite Dóminum.<br></p><p><span class="verse-number">4.&nbsp;</span>Benedícat te Dóminus ex Sion,&nbsp;<span class='red'>*</span> qui fecit cælum et terram.<br></p></div>
<i class='red'>Canticle of Simeon</i>
<div class="verses"><p><span class="verse-number">1.&nbsp;</span>Nunc dimíttis servum tuum, Dómine,&nbsp;<span class='red'>*</span> secúndum verbum tuum in pace:<br></p><p><span class="verse-number">2.&nbsp;</span>Quia vidérunt óculi mei&nbsp;<span class='red'>*</span> salutáre tuum:<br></p><p><span class="verse-number">3.&nbsp;</span>Quod parásti&nbsp;<span class='red'>*</span> ante fáciem ómnium populórum:<br></p><p><span class="verse-number">4.&nbsp;</span>Lumen ad revelatiónem géntium,&nbsp;<span class='red'>*</span> et glóriam plebis tuæ Isræl.<br></p></div>